# Пам'ятка учасника IV етапу Всеукраїнської олімпіади з інформатики

## Загальне

На тренувальному турі вам дані задачі для ознайомлення з роботою системи. Результати тренувального туру ніяк не впливають на ваш результат на олімпіаді. На кожному з турів учасникам буде запропоновано по 4 задачі. На кожному турі на кожну задачу ви можете зробити не більше 50 спроб.

Ви можете використовувати будь-яку мову, яка доступна на сервері (C++, Java, Python 3, Pascal). Журі гарантує, що по кожній задачі можливо отримати 100 балів, використовуючи мову C++. Журі не надає гарантій щодо інших мов.

## Оцінювання

Усі тести поділені на блоки, які описані в умові задачі. У кожному блоці, крім загальних умов, виконуються додаткові умови. Бали нараховуються лише при проходженні всіх тестів блоку. Якщо обмеження блока $i$ не менші за обмеження блока $j$, то для нарахування балів за блок i, також потрібно, щоб пройшли всі тести блока $j$. В умові про це не буде сказано. Також є «нульовий блок», який складається з прикладів з умови, він оцінюється в $0$ балів. В умові про це також згадувати не будуть. Якщо приклади підходять під обмеження блока, то для проходження того блока, потрібно, щоб ваш розв’язок давав правильні відповіді на всі приклади. 

У деяких задачах можуть бути частковi бали за блоки. Про таке оцiнювання буде написано детальнiше в кожнiй з задач, де таке використовується.

Ваша оцінка за задачу - це сума балів по кожному блоку задачі. Кількість балів за блок - це максимальна кількість балів у всіх спробах по цьому блоку.

## Типи завдань

Деякі задачі будуть стандартними, тобто потрібно зчитувати дані зі стандартного потоку введення та виводити у стандартний потік виведення. 

Деякі задачі будуть інтерактивними. Детальний опис роботи з інтерактивними задачами буде доступний у кожній інтерактивній задачі (включно з задачею на тренувальному турі). У цих задачах потрібно комунікувати через стандартний потік вводу/виведення з інтерактором (програмою журі, яка запускається одночасно з програмою учасника).

Деякі задачі можуть бути з градерами (програми журі, які компілюються разом з рішенням учасника). Детальний опис роботи з такими задачами буде доступній в умові такої задачі (включно з задачею на тренувальному турі). У цих задачах учасникам потрібно комунікувати з програмою журі у той спосіб, який описаний в умові. 

## Технічні вимоги

Учасники мають створити на робочому столі теку зі своїм прізвищем англійською, всі свої рішення учасники мають зберігати виключно в цій теці. По завершенню кожного туру видаляти теку **непотрібно**. Якщо учасник створить теку, у якій буде присутня кирилиця, то це може призвезти до нестабільної роботи деяких середовищ.

Після закінчення туру учаснику необхідно оновити сторінку (натиснувши відповідну кнопку у браузері) і переконатися, що результати посилок не змінилися.

Не можна використовувати зовнішні пристрої для зберігання кодів. Усі коди, які учасники відправляли у систему, будуть доступі за тим же посиланням.

## Загальні вимоги

Учасники будуть вiдстороненi вiд участi в олiмпiадi за: 
1. Реалiзацiю у програмi дiй, якi можуть бути квалiфiкованi як такi, що навмисно призводять до нестабiльної роботи сервера пiд час перевiрки роботи. 
1. У задачах з градерами за реалізацію у програмi дiй, якi можуть бути квалiфiкованi як такi, що навмисно призводять до неправильної роботи градерів.
1. Використання мережi будь-яким чином, окрiм як для роботи з онлайн системою журi. 
1. Спiлкування у будь-який спосiб пiд час турiв (окрiм спiлкування з представниками оргкомiтету та журі). 
1. Наявнiсть на робочому мiстi: 
    1. електронних носiїв iнформацiї (крім самого комп’ютера); 
    1. друкованих та рукописних матерiалiв (окрiм наданих оргкомiтетом);
    1. засобiв мобiльного зв’язку та портативних обчислювальних пристроїв (мобiльних телефонiв, калькуляторiв, ноутбукiв i таке iнше).
1. Порушення академічної доброчесності.
1. Порушення етичних норм.

## Хід турніру

1. Учасники на тури можуть приносити з собою лише наступні речі (за умови, що вони не можуть зберігати або передавати будь-які дані):
   1. одяг;
   1. талісмани (маскоти);
   1. їжу та воду;
   1. медичні прилади (наприклад, слухові апарати) та ліки за наявності медичної довідки;
   1. клавіатури та мишки за умов, що 
      * вони проводні;
      * для підтримки цих пристроїв не потрібно встановлювати додаткове програмне забезпечення;
      * там немає додаткових кнопок.
1. Учасники не повинні брати телефони на тури, замість цього вони можуть, наприклад, залишити їх своїм керівникам.
1. За 15 хвилин до початку туру учасники можуть перевірити компіляцію та запуск програм та можливість входу у тестувальну систему.
1. Учасникам буде надано логін та пароль до тестувальної системи. Учасники мають ввести їх у своєї комп'ютері, зайти у відповідне змагання, та позвати представника журі, щоб надав учаснику доступ до змагання.
1. Коли починається тур - учасники можуть читати роздруковані умови задач.
1. Протягом туру учасники можуть ставити питання щодо умов через систему тестування. Журі може відповісти "Без коментарів", якщо відповідь на питання учасники дасть йому підказку.

## Тривоги

1. Під час оголошення повітняної тривоги, учасники повинні, слідуючи командам представникам оргкомітету та журі, спуститись в укриття.
1. По завершенню повітряної тривоги, учасники повинні, слідуючи командам представникам оргкомітету та журі, повернутись до своїх робочих місць.
1. Дуже рекомендується взяти з собою друковані умови в укриття.

## Рекомендації

1. Уважно прочитайте умови усіх задач та ставте питання, якщо виникнуть.
1. Розв’язуйте спочатку ту задачу, яка здається вам простішою.
1. Звертайте увагу на "блоки" задач. Якщо ви не можете розв'зати повністю задачу - можете розв’язуйте блоки.
1. Не забувайте регулярно зберігати проміжні версії програм-розв’язків.
1. Перевіряйте правильність роботи ваших програм-розв’язків на різних наборах вхідних даних, в тому числі і на «крайніх» випадках. 
1. Перед здачею програми до онлайн-системи перевірте, чи виконані всі технічні умови.
1. Після закінчення роботи над певною задачею спробуйте відразу здати її розв’язок до онлайн-системи, а не залишати це на кінець туру, але пам’ятайте що кількість спроб здачі розв’язків обмежено. 
1. Середовище Codeblocks встановлене на всіх комп'ютерах. Проте, він є забороненим на Міжнародній олімпіаді з інформатики через його нестабільність (він іноді "вилітає"). Рекомендуємо уникати використання цього середовища.
